# Testausdokumentti

Testeissäni painottuu yksikkötestaus. Testasin jokaista matriisin laskutoimitusta usealla 
eri esimerkillä, ja valitsin esimerkit aina kunkin laskutoimituksen mukaan, niin että laskutoimituksen 
erityistapaukset tulivat testattua. Toteutin testejä vain Laskin-luokalle, sillä Main-luokka toimii 
lähinnä käyttöliittymänä.

Skalaarituloa testasin positiivisella skalaarilla sekä nollalla. Matriisien summaa testasin niin, että 
summasin neliömatriisin itsensä kanssa, summasin neliömatriisin nollamatriisin kanssa sekä neliömatriisin 
ykkösmatriisin kanssa, ja summasin vielä (2 x 3)-matriisin itsensä kanssa. Matriisituloa testasin kertomalla 
ykkösmatriisit keskenään, kertomalla neliömatriisin ykkösmatriisilla ja kertomalla ykkösmatriisin nollamatriisilla, 
ja niin kuin summan kohdalla testasin vielä (2 x 3)-matriisien tuloa.

Determinanttia varten tein ja testasin erillisen metodin alamatriisin muodostamiselle. Varsinaista determinantin laskemisen
metodia testasin sekä (2 x 2)- että (3 x 3)-neliömatriisilla. Transpoosia testasin sekä neliömatriisilla että 
(2 x 3)-matriisilla. Gaussin algoritmia testasin sekä (2 x 2)-, (3 x 3)- että (2 x 3)-matriiseilla.

Testasin suorituskykyä matriisitulolle (sekä neliömatriisilla että ei-neliömatriisilla),
Gaussin algoritmille sekä determinantin laskemiselle. Sain seuraavia tuloksia:

Matriisitulo neliömatriisille O(n³)
- n = 100: 0 ms
- n = 1000: 1 757 ms
- n = 2000: 25 683 ms
- n = 5000:

Matriisitulo ei-neliömatriisille O(nmp)
- n = 1000, m = 10, p = 100: 2 ms
- n = 10000, m = 100, p = 1000: 2 634 ms
- n = 20000, m = 200, p = 2000: 8 290 ms
- n = 50000, m = 500, p = 5000: 

Gaussin algoritmi O(n³)
- n = 100: 1 ms
- n = 1000: 19 ms
- n = 5000: 33 ms

Determinantti O(n!)
- n = 10: 267 ms
- n = 11: 2 757 ms
- n = 12: 32 496 ms
- n = 13: 438 127 ms

Tästä voidaan päätellä, että determinantin laskeminen sujuu hyvin vain pienillä matriiseilla. Matriisitulo toimii 
suunnilleen riittävällä nopeudella, kun matriisien pituus tai leveys on suurimmillaan noin tuhat. Gaussin algoritmi 
sen sijaan näyttäisi toimivan nopeasti myös melko suurilla matriiseilla.
